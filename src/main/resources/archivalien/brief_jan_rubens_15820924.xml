<?xml version="1.0" encoding="UTF-8"?>
<!DOCTYPE TEI [
<!ENTITY register-person SYSTEM "http://diglib.hab.de/edoc/ed000083/register/register-person.xml">
<!ENTITY register-place SYSTEM "http://diglib.hab.de/edoc/ed000083/register/register-place.xml">
<!ENTITY register-corporate SYSTEM "http://diglib.hab.de/edoc/ed000083/register/register-corporate.xml">
<!ENTITY register-work SYSTEM "http://diglib.hab.de/edoc/ed000083/register/register-work.xml">
]
>

<TEI xmlns="http://www.tei-c.org/ns/1.0" xmlns:xsi="http://www.w3.org/2001/XMLSchema-instance" xsi:schemaLocation="http://www.tei-c.org/ns/1.0 http://diglib.hab.de/rules/schema/teiP5/tei-p5-transcr.xsd" xml:lang="deu" xml:id="ed_rubens_315">
    <teiHeader>
        <fileDesc>
            <titleStmt>
                <title>Brief von Jan Rubens an Graf Johann von Nassau</title>
            </titleStmt>
            <publicationStmt>
                <publisher>
                    <name type="org">Herzog August Bibliothek Wolfenbüttel</name>
                    <ptr type="crossRef" target="http://www.hab.de"/>
                </publisher>
            </publicationStmt>
            <sourceDesc>
                &register-corporate;
                &register-person;
                &register-place;
                &register-work;
                <msDesc xml:lang="deu" xml:id="brief_jan_rubens_15820924">
                    <msIdentifier><repository>unbekannt</repository><collection>Pierre Génard: P. P. Rubens: Aanteekeningen over den grooten meester
                        en zijne bloedverwanten</collection><idno>Brief von Jan Rubens an Graf Johann von Nassau vom 24. September 1582</idno></msIdentifier>
                    
                    <head>
                        <title>Brief von Jan Rubens an Graf Johann von Nassau vom 24. September 1582</title>
                    </head>
                    
                    <history>
                        <origin>
                            <origDate when="1582-09-24">24. September 1582</origDate>
                            <origPlace>Köln</origPlace>
                        </origin>
                    </history>
                    
                    <additional><adminInfo><recordHist><source><bibl>Nils Büttner nach: Pierre Génard: P. P. Rubens: Aanteekeningen over den grooten meester en zijne bloedverwanten</bibl></source></recordHist></adminInfo>
                        <listBibl>
                            <bibl>Pierre Génard: P. P. Rubens: Aanteekeningen over den grooten meester
                                en zijne bloedverwanten. Antwerpen 1877. S. 221-227<ptr type="gbv" cRef="146162595"/></bibl>
                        </listBibl>
                    </additional>
                </msDesc>
            </sourceDesc>
        </fileDesc>
        <profileDesc>
            <textClass>
                <keywords scheme="rubens">
                    <term/>
                </keywords>
            </textClass>
        </profileDesc>
    </teiHeader>
    <text>
        <body>
            <div xml:lang="fra">
                <salute>Monseigneur!</salute>
                <p> J’ay receu la lettre qu’il a pleu a v. Ill. S. m’escrire, et entendu ce qu’en
                    vertu d’icelle le Docteur <rs type="person" ref="#christianus_andreas"
                        >CHRISTIANI</rs> m’a dict, à sçauoir que ie m’eusse contre le <date
                        when="--11-01">premier du Nouembre</date> à transporter à <rs type="place"
                        ref="siegen">Sighen</rs>, sans auoir volu autrement asseurer ma personne.
                    Sur quoy ie luy ay allégué mes excuses, telles, qu’il a trouué bon que ie les
                    eusse préallablement à représenter par escrit à v. Ill. S. ce que par cestes en
                    toute réuérence ie feray, priant très-humblement que les vueillés prendre de
                    bonne part, et y auoir le regard que le comble de nostre entière ruine qui de
                    ceste venue suist, requiert, et vostre accoustumée piété vous enseigne. </p>
                <p>Premièrement, Monseigneur, le Duc de Brabant mon souuerain maitre et Seigneur,
                    par son edict daté le <date when="1582-09-10">10<hi rend="super">e</hi> de ce
                        mois</date>, et depuis publié en <rs type="place" ref="#antwerpen"
                        >Anvers</rs>, m’appelle, sur peine de confiscation de biens et note d’estre
                    tenu pour ennemy auec tous aultres qui se treuuent absens en lieu neutrel, pour
                    venir proposer noz excuses endedans six septmaines prochaines, terme propre que
                    v. Ill. S. me prescript que ie vienne a Sighen, et comme Monseigneur <rs
                        type="person" ref="#oranien_nassau_moritz">le Prince d’ORANGES</rs> est auec
                    les autres Estats aussi de cest aduis, je puis dire qu’il ne veult point que ie
                    vous aille trouuer. Je supplie doncques, que v. Ill. S. ne vueille estre cause
                    que je perde mes biens ou bien se daigne de faire mes excuses, car je ne sçay
                    quel prétext prendre pour iustifier ceste allée vers vous. </p>
                <p>Secondement, le Magistrat de ceste ville m’a commandé auec touz aultres qui ne
                    sont de leur religion, de vuyder la ville et, pour cela, sommes nous aussi en
                    peine ne sachans que faire, et où deuenir, si d’auenture nostre retour au pays
                    pouuoit estre excusé ou que v. Ill. S. l’empeschast. Or, Monseigneur, ie ne puis
                    sans félonie, en ceste persécution, délaisser ma femme et enfans. </p>
                <p>Tiercement, nous auons une fille<index indexName="psw">
                        <term xml:lang="deu">Rubens, Blandina</term>
                    </index>, laquelle nous traictons de marier bientost auec vn homme de bien; si
                    maintenant, deuant la conclusion. il me fault obéir è vostre commandement, ce
                    mariage et tout aultre est rompu, quand personne ne vouldroit prendre vne dont
                    le père estoit en prison, et si asprement et longuement poursuiui par si grands
                    personnages, pour telle cause qu’est, élas! la mienne. </p>
                <p>Quartement, pour sauver ma vie, et sortir de seruitude, mesmes pour le regard de
                    nos enfans, pour les instuire et aduancer, nous auons donné plus que n’estoit
                    nostre portée, lors qu’auions espérance que nos parens nous laisseroient quelque
                    chose, et maintenant la calamité commune du temps leur a osté, et si ie reviens
                    là, tout cela retourne quant et quant, et l’aultrè m’est empesché. </p>
                <p>Pour le cincquiesme, nous sommes si très-pauures, qu’il me conuient nuict et iour
                    trauailler pour gaigner le petit pain quotidien pour mes sept enfans,
                        femme<index indexName="psw">
                        <term xml:lang="deu">Pypelincx, Maria</term>
                    </index> et ma personne, par quelque labourieuse practique, que ma profession de
                    loix me donne, et ay maintenant trois ou quatre bonnes causes en main de
                    certains bons Seigneurs qui sont absens et s’en reposent entièrement sur moy,
                    lesquelles ie ne puis, en ceste coniunctur, sans irréparable dommage et nostre
                    destruction leur abandonner; i’ay eu beaucop de peine pour y paruenir, et si
                    maintenant ie ne les puis acheuer pour m’en aller d’icy, i’auray perdu ma peine
                    et practique auec nostre grande confusion et charge, et n’aurons plus nul moien
                    pour viure, ayans dernièrement, à la surprinse de Lire, perdu aussi tout ce que
                    nous restoit, mesmes en espérance, s ‘en estant l’ennemi saisy tant des muebles
                    que des fons de terre que nous et nos parens là et à l’enuiron y auons eu, comme
                    aussi sous <rs type="place" ref="#breda">Breda</rs> il a naguerres bruslé une
                    bonne maison et celle petite pension que, pour alimenter un si grand mesnage,
                    nous doibt v. Ill. S., vient si lentement, et par dessus cela, il nous fauldra
                    rompre nostre maison, et que quelques gens de bien qui logent auec nous, et nous
                    aident à viure, nous laissent ; mesmement ma femme ne pourra plus continuer sa
                    petite trafique qu’elle faict, estant délibérée de me suiure, ou pour ce,
                    qu’elle ne pourra doresenauant trouuer personne qui nous vouldra fyer, et
                    perdrons nostre crédit, comme il aduient aux gens affligez et prisonniers, et
                    nous ne faisons rien sinon sur crédit. Je taise que nous ne sçaurons comment
                    recouurer ce qu’on nous doibt, et payer ce que debuons, de sorte qu’il nous
                    fauldra mourir de faim, nous estant pas vous osté le moien de viure, et nos
                    enfans sen iront perduz. </p>
                <p>Pour le sixiesme, jo suis malade d’vne maladie incurable et parfois intolérable,
                    laquelle a prinse son commencement en celle longue et estroicte prison, où i’ay
                    tant souffert, et depuis tousiours par l’une ou l’aultre voye, et me faict du
                    tout inhabile à voyager, ne pouuant aller n’à cheual n’à chariot, moins à pied
                    sans vn inéuitable empirement et excessiue douleur, comme aussi ie ne puis estre
                    esloigné du médicin qui me soulage le mieulx qu’il peut, et auec ccla ie n’ay
                    nul moien pour me faire accompagner comme mon mal requierd bien, moins de
                    l’argent pour despendre par le chemin en hostelries et en prison, mesmement le
                    chemin est mal seur, plain de voleurs, et i ay tant d’ennemiz par tout que ie ne
                    m’y ose fyer. </p>
                <p>Et pour tout dire, Monseigneur, ie me trouue pas (è correction) la cause sur
                    laquelle est fondè le rappel, bastante ou telle, qu’elle ne puisse aussi bien
                    estre traictée icy comme par delà, car posé le cas que l’enfant m’apertient,
                    pour cela (ayant esté telle dès le commencement et tousiours vostre opinion et
                    persuasion) ma punition ne doibt estre plus grièue pourtant, et si maintenant on
                    en doubte, et l’on sen veult mieulx esclaircir, quant à moy, ie ne feray iamais
                    nulle difficulté d’en dire et escrire icy sur mon serment tout ce que j’en sçay
                    è la vérité et sans cela mes itératiues confessions que si souuent partout ay
                    faict son entre voz mains. Je ne puis imaginer ce qu’on y pourroit requérir
                    d’auantaige, s’on ne veult sur ce prétext m’oster la peur, pour cuider me faire
                    venir plus volontiers sans autre arrière pensée, et puis, le laissant, faire mon
                    procès au principal. </p>
                <p>Il me souuient Monseigneur, autre fois à vostre réquisition auoir au long
                    démonstré, par viues raisons et indubitables passages de droict, que le dit
                    enfant doibt, en toute maniere, estre réputé et tenu pour légitime, et qualifiè
                    à succeder, auec les autres enfans légitimes, ès biens tant de son Excellence,
                    que de la mère, non obstant que son Excellence ne le vueille cognoistre pour
                    sien et le désaduoue. Et lorsqu’il fust, hors de doubte, notoirement spurius,
                    que la mère tousiours luy pouuoit laisser , par testament et donnation, quelque
                    chose selon son estat, pour son alimentation ou dot, et qu’elle y estoit tenue,
                    voire les biens qu’elle peult auoir laissé. </p>
                <p>D’autre part Monseigneur, celle condition en vertu de laquelle vostre Ill. S.
                    m’appelle, n’est point pour-parlée effectuelement assauoir qu’elle doibue opérer
                    contre moy, mais pro forma pour vostre plus grande satisfaction enuers les
                    autres Seigneurs, non que de faict l’on me vouldroit par là contraindre de
                    retourner vn iour et recommencer mes misères (comme assés expressément porte
                    l’escrit sur ce faict à part, et vostre agent a veu) mais qu’il failloit par là
                    iustifier enuers les moins miséricordieux vostre grâce, de laquelle vsiés auec
                    moy. Or ce n’est pas raison (sauue vostre réuérence,) que ce que, pour bon
                    respect, a esté obmis à coucher en termes exprès, soit portant oublié, et qu’on
                    s’arreste seulement au pied de la lettre, sans vouloir admettre la susdite
                    modification; voire Monseigneur, pour plus grande asseurance mienne, il y est
                    adiousté, afin que ie n’eusse nulle peur, qu’aduenant qu’on me rappellast, que
                    l’on nous rendroit incontinent nostre argent, et que nostre réciproque contract
                    seroit annullé. </p>
                <p>De quoy Monseigneur, et de ce que dessus, nous supplions très-humblement, par la
                    passion de nostre commun Sauueur et Seigneur JESUS-CHRIST, que vostre Ill. S.
                    pour le présent se vueille contenter, sans remettre c’est affaire préiudiciable
                    aux autres enfans, qui sont maintenant grands, de nouueau sur le burreau en la
                    bouche des gens, et ouurir ceste playe que si longtemps a saignée, et maintenant
                    s’en alloit bellement cicatriser, et me ruiner auec les miens qu’auons assés en
                    vers les hommes souffert, de fons en comble, maintenant que ne le pourriés faire
                    auec si bonne raison, qu’aués bien peu deuant vnze ans et demy. Au reste, ie ne
                    désire rien plus qu’obéir à vos commandemens, et mourir, s’il est besoing, pour
                    vostre seruice; mais s’il se peult faire, pour l’honneur de Dieu, que, pour
                    ceste fois, en saison tant malpropre, ie soye excusé me venir perdre, maintenant
                    que plus que, par double prescription, mon délict, selon droict, est faict
                    impunissable, et qu’ay tant souffert iusques à auoir gousté plus qu’vne fois la
                    mort, comme vostre Ill. S. sçait très-bien, et que, d’autres costez, sommes tant
                    persécutès et affligés, et pourtant Monseigneur, nous confyans en vostre
                    clémence, nous supplions derechef, par voz vertus propres et tout ce qu’il y a
                    de sacré au ciel et en la terre, que vueillés généreusement maintenir saufs,
                    ceulx qu’aués miséricordieusement sauvés et qui vous sont très-humbles esclaues
                    sans iamais auoir failly, en nous laissant (sans plus troubler,) iouyr de ce peu
                    de vie que nous reste assés pesante, sans me contraindre de venir mourir
                    (encores que de vostre part il n’y auroit nul mal,) de pur regret et douleur, et
                    donner occasion que nous nous perdions et précipitions tous de désespoir.
                    J’escris d’autant plus lamentablement et rondement, que vostre Docteur ne me
                    sceut ou voulut dire ce qu’on feroit de moy, après ma venue: tant seulemént,
                    auec vne contenance séuère, en peu de parolles, restraignant ses espaules, il se
                    faisoit oyr, que Monseigneur le Lantgraue vouloit faire vne fin de la fillette
                    et qu’il nous rendroit nostre argent, monstrant, au reste, que j’estois en grand
                    danger, comme certes pour bien l’on ne nous rendroit le dit argent, pour le
                    moins point sans préallables prières, ce que nous a, maintenant que pensions
                    estre vn peu à repos et commencions quitter celle longue et hideuse peur,
                    tellement estonnés el troublés, que sommes comme transix et hors de nous et
                    auons besoing que vostre clémence nous face, par vne bonne response, reuenir, et
                    nous en sçaurons le bon gré a vostre pieté, comme ceux, qui, par la seconde
                    fois, reccuons la vie d’elle, sont tenuz. </p>
                <p>Sur quoy Monseigneur, attendant vostre bénigne dispensation, pour le moins, pour
                    ceste fois, nous prierons le bon Dieu, qu’il vous maintienne en sa sauuegarde,
                    vous gouuerne par l’esprit de prudence, équité et force, et vous enrichisse de
                    toutes sortes de bénédictions. </p>
                <closer rend="text-align:center">De<placeName><rs type="place" ref="#koeln"
                    >Couloigne</rs>,</placeName><dateline rend="text-align:center">le <date when="1582-09-24">24 iour
                            de Septembre 1582</date>. </dateline>
                </closer>
                <closer><salute>A Monseigneur Seigneur <rs type="person"
                            ref="#nassau_johan">JEAN COMTE de NASSAU</rs> Catzenellenbogen à
                        Dillenbourg</salute></closer>
                <closer rend="text-align:right"><salute rend="text-align:right">De vostre Illustre Seigneurie, très-humble
                    serviteur et prisonier,</salute><signed rend="text-align:right"><rs type="person" ref="#rubens_jan"
                            >Jean RUEBENS.</rs></signed></closer>
            </div>
        </body>
    </text>
</TEI>
