<?xml version="1.0" encoding="UTF-8"?>
<TEI xsi:schemaLocation="http://www.tei-c.org/ns/1.0 http://diglib.hab.de/rules/schema/teiP5/tei-p5-transcr.xsd" xml:lang="deu" xml:id="ed_rubens_316"  xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <!-- ID vergeben -->
    <teiHeader>
        <fileDesc>
            <titleStmt>
                <title>Brief von Jan Rubens an Graf Johann von Nassau</title>
            </titleStmt>
            <publicationStmt>
                <publisher>
                    <name type="org">Herzog August Bibliothek Wolfenbüttel</name>
                    <ptr type="crossRef" target="http://www.hab.de"/>
                </publisher>
            </publicationStmt>
            <sourceDesc>
                

                


                


                


                <msDesc xml:lang="deu" xml:id="brief_jan_rubens_15820930">
                    <msIdentifier><repository>unbekannt</repository><collection>Pierre Génard: P. P. Rubens: Aanteekeningen over den grooten meester en zijne bloedverwanten</collection><idno>Brief von Jan Rubens an Graf Johann von Nassau vom 30. September 1582</idno></msIdentifier>
                    
                    <head>
                        <title>Brief von Jan Rubens an Graf Johann von Nassau vom 30. September 1582</title>
                    </head>
                    
                    <history>
                        <origin>
                            <origDate when="1582-09-30">30. September 1582</origDate>
                            <origPlace>Köln</origPlace>
                        </origin>
                    </history>
                    
                    <additional><adminInfo><recordHist><source><bibl>Nils Büttner nach: Pierre Génard: P. P. Rubens: Aanteekeningen over den grooten meester en zijne bloedverwanten</bibl></source></recordHist></adminInfo>
                        <listBibl>
                            <bibl>Pierre Génard: P. P. Rubens: Aanteekeningen over den grooten meester
                                en zijne bloedverwanten. Antwerpen 1877. S. 227-233<ptr type="gbv" cRef="146162595"/></bibl>
                        </listBibl>
                    </additional>
                </msDesc>
            </sourceDesc>
        </fileDesc>
        <profileDesc>
            <textClass>
                <keywords scheme="rubens">
                    <term type="psw" xml:lang="deu">Rubens, Jan</term>
                </keywords>
            </textClass>
        </profileDesc>
    </teiHeader>
    <text>
        <body>
            <div xml:lang="fra">
               <salute>Monseigneur ! </salute>
                <p>J’ay, par vne mienne datée le <date when="1582-09-24">24. iour de
                        Septembre</date><note resp="A.H." type="footnote">Vgl. den hier genannten
                        Brief des <ref type="rubens" cRef="ed_rubens_315">Jan Rubens an den Grafen
                            Johann von Nassau</ref>.</note>, fait mes excuses sur ce que, de vostre
                    part, le docteur <rs type="person" ref="../register/register-person.xml#christianus_andreas">CHRISTIANI</rs>
                    m’a commandé et humblement supplié que vostre lllustre Seigneurie volust
                    dispencer, pour ceste fois, auec moy et me laisser icy. Mais comme il pourroit
                    facilement aduenir que la lettre ne fust rendue, pour point faillir, i’ay estimé
                    conuenir de repéter par cestes (qui vont seurement) la substance de ce qu’ay
                    représenté par l’aultre. C’est Monseigneur, qu’il m’est impossible de venir en
                    ceste saison sans nostre éuidente ruine. </p>
                <p>Nous auons vne fille laquelle nous traictons de marier auec vn homme de bien; si
                    maintenant, deuant la conclusion, il me fault obéir à vostre commandement, ce
                    mariage est rompu, quand personne ne vouldroit prendre vne dont le père seroit
                    en prison, si asprement par si grands Seigneurs poursuiuy, ou seroit mort de
                    male mort pour telle cause, qu’est élas! la mienne. </p>
                <p>Secondement, pour sauuer ma vie et sortir de danger et seruitude, mesmes pour le
                    regard de noz enfans, pour les instuire et advancer, nous auons donné plus que
                    n’estoit nostre portée, lorsqu’auions espérance que noz parens nous laisseroient
                    quelque chose pour viure, et maintenant la commune calamité du temps leur a
                    osté; et si ie reuiens à la prison, tout cela retourne quant et quant auec moy,
                    et l’autre m’est empesché. </p>
                <p>Tiercement nous sommes si très-pauvres, qu’il me conuient nuict et iour
                    trauailler pour gaigner le petit pain quotidien pour mes sept enfans, femme et
                    ma personne, par quelque labourieuse practique, que ma profession de loix me
                    donne, et ay trois ou quatre causes de certains bons Seigneurs en main, qui s’en
                    reposent entièrement sur moy, lesquelles ie ne puis, en ceste coniuncture, sans
                    leur irréparable dommage et ma confusion, abandonner; i’ay eu beaucop de peine
                    pour y paruenir, et si maintenant ie ne les puis acheuer pour m’en aller d’icy,
                    i’auray perdu ma peine, et n’aurons iamais plus nul moien pour viure, ayans
                    dernièrement, à la surprise de Lire, perdu aussi, tout ce que nous restoit
                    mesmes en espérance, s’en estant l’ennemy saisy, tant des meubles que des fons
                    de terre, que nous et noz parens là ét à l’enuiron y auions, comme aussi, sous
                        <rs type="place" ref="../register/register-place.xml#breda">Breda</rs>, il a naguerres bruslé vne bonne
                    maison; et celle petite pension que, pour alimenter vn si grand mesnage, nous
                    doibt vostre Ill. S. vient si lentement, et sans cela il nous fauldra rompre
                    nostre maison, et licencier quelques gens de bien qui logent auec nous, et nous
                    aydent à viure; mesmement ma femme ne pourra plus continuer sa petite trafique,
                    estant délibérée de me suiure, ou ne trouuant plus de crédit (comme ainsi soit
                    que ce qu’elle négocie, elle le fait sur crédit,) pour ma retraitte, sera
                    contrainte de la laisser et ainsi il nous fauldra mourir de faim, nous estant
                    osté le moien de gaigner, et n’ayans rien de nous pour viure, et noz enfans
                    élas! s’en iront perduz. </p>
                <p>Quatrement, je suis malade d’vne maladie incurable et parfois intolérable,
                    laquelle a pruise son commencement en celle longue et estroicte prison, où i’ay
                    tant souffert, et depuis tousiours par l’vne et l’aultre voye, et me rend
                    inhabile à voyager ne pouuant aller n’a cheual, n’a chariot, moins à pied sans
                    vn inéuitable empirement et excessiue douleur (comme aussi ie ne puis estre
                    esloigné du médecin qui me soulage le mieulx qu’il peult,); par dessus cela, ie
                    n’ay point le moien pour me faire accompagner comme mon mal requiert, bien moins
                    de l’argent pour despendre par le chemin, ès hostelleries et en la prison, comme
                    voz gens ne nous ont rien volu donner en ceste foire de <rs type="place" ref="../register/register-place.xml#frankfurt">Francfort</rs>, et on nous doibt beaucop. </p>
                <p>Auec cela, le Magistrat de ceste ville m’a commandé auec tous autres qui ne sont
                    de leur religion papistique de vuyder la ville, et pour cela sommes nous en
                    peine, ne sachans que faire, et où deuenir. Or Monseigneur, ie ne puis, sans
                    fellonie, en ceste persécution, délaisser ma femme et enfans. </p>
                <p>D’aucre costé, Monseigneur le DUC DE BRABANT, mon souuerain maistre, par son
                    Edict daté le <date when="1582-09-10">10<hi rend="super">eme</hi> de ce
                        mois</date>, et depuis publié m’appelle au pays, sur peine de confiscation
                    de biens et note d’estre tenu pour ennemy, auec tous aultres qui se trouuent ès
                    lieux neutrelz, et veult que nous y retournions en dedans six semaines, terme
                    propre que vostre Ill. S. me prescript que ie vienne à <rs type="place" ref="../register/register-place.xml#siegen">Sighen</rs>, et comme Monseigneur <rs type="person" ref="../register/register-person.xml#oranien_nassau_moritz">le Prince D’ORANGES</rs> est auec les autres
                    Estatz aussi de cest aduis, ie puis dire qu’il ne veult point que ie vous aille
                    trouuer. </p>
                <p>Ce sont Monseigneur, raisons toutes prégnantes pour m‘excuser de venir, et
                    d’autant plus que celle clausule de comparoir à toutes heures quand il vous
                    plairoit m’appeler icy, est point mise effectuèlement, assauoir qu’elle doibue
                    opérer contre moy, mais pro forma pour vostre plus grande satisfaction enuers
                    les autres Seigneurs, non que de fait l’on me vouldroit par là contraindre de
                    retourner vn iour et recommencer mes misères, maïs qu’il failloit, par là,
                    colorer enuers les moins miséricordieux, la grace qu’vsiés auec moy. L’escrit
                    que sur ma déliurance a esté faict et vostre agent a veu le porte assés en
                    effect. </p>
                <p>Or ce n’est pas raison (sauue vostre réuérence,) que ce que, pour bon respect, à
                    esté obmis à coucher en termes exprès, soit pourtant oublié, et qu’on sarreste
                    seulement au pied de la lettre sans vouloir admettre la susdite modification,
                    voire Monseigneur, pour plus grande asseurance mienne, il y est adiousté
                    qu’aduenant la susdite condition, que l’on nous renderoit quant et quant nostre
                    argent. </p>
                <p>Et pour tout dire Monseigneur, je ne trouue pas (à correction) la cause sur
                    laquelle est fondée ce rappel, bastante ou telle qu’elle ne puisse estre aussi
                    bien expédiée icy, comme par delà, car, posé le cas que l’enfant m’appertient,
                    pour cela (ayant esté telle dès le commencement et tousiours vostre opinion èt
                    persuasion,) ma punition ne doibt estre plus grièue, et si maintenant on en
                    vueille doubter et l’on s’en veult mieulx eslaircir, quant à moy, ie ne feray
                    iamais nulle diffculté à tout’heure d’en dire et escrire icy sur mon serment
                    tout ce que i’en sçay à la vérité: et sans cela, mes itératiues confessions sont
                    entre voz mains; je ne puis imaginer ce qu’on y pourroit requérir d’auantaige.
                    Il me souuient autrefois, à vostre instance, Monseigneur, auoir au long
                    démonstré, par viues raisons et passages de droict, que le dit enfant doibt
                    estre réputé et tenu pour légitime, et qualifié à succéder auec les autres
                    enfans ès biens de son Excellence et de sa mère, nonobstant la négociation et
                    des aduoy que son Excellence pourroit faire, et lorsqu’il fust, hors de doubte,
                    notoirement spurius que la mêre lui pouuoit laisser, par testament et donation,
                    quelque chose pour son alimentation ou dot, et qu’elle y estoit tenue voir ses
                    biens qu’elle peut auoir laissée. De quoy, Monseigneur, et de ce que dessus est
                    dict, nous supplions très-humblement, par la passion de nostre commun Sauueur et
                    Seigneur JÉSUS-CHRIST, que vostre Ill. S. pour le présent, se vueille contenter,
                    sans remettre c’est affaire préiudiciabie aux autres enfans légitimes, qui sont
                    maintenant grands, de nouueau sur le burreau en la bouche des gens, et ouurir
                    ceste playe que si longuement a saignée et maintenant s’en alloit bellement
                    cicatriser, et me ruiner auec les miens, qu’auons assés souffert, de fons en
                    comble, maintenant que ne le pourriés faire auec si bonne raison qu’aués bien
                    peu deuant vnze ans et demy. Au reste ie ne désire rien plus qu’obéir à voz
                    commandemens (comme plustost que manquer de ma parole, ie viendroy mourir à voz
                    pieds, si mes excuses ne sont trouuées iustes,) mais de nous destruire sans
                    grande raison, à froid sang, maintenant que, plus que par double prescription,
                    mon délict, selon droict et practique, est fait impunissable, et qu’ay tant
                    souffert iusques à auoir gousté plus qu’vne fois la mort, comme vostre Ill. S.
                    sçait très-bien. après tant d’assaulz et alarmes qu’on m’a donnés après tant de
                    larmes que ma désolée femme, chargée en exil de sept enfans et mary inutiles, et
                    ayant de tous costés perdu ses biens, a fondue, après tant d’autres publiques et
                    priuées afflictions qu’endurons iournèlement, ne la commune pieté christienne,
                    ne la vostre particulière, ne droict, n’autre respect (sauue vostre Ill. S.
                    grace,) le peuuent permettre et pourtant Monseigneur, m’en confiant entièrement,
                    je prie derechef auec ma femme et enfans, par voz vertuz héroiques et tout ce
                    qu’il y a de sacré au ciel et en la terre, que veillés généreusement maintenir
                    saufz ceulx qu’aués miséricordieusement sauués et qui vous sont, en tous
                    poinetz, trèshumbles et très-déuotz seruiteurs et esclaues, en nous laissant
                    paisiblement iouyr de ce peu de vie qu’en pauureté nous reste et assés pesante
                    après tant de maulx qu’auons souffert, en repos et tranquillité, sans me
                    contraindre de venir mourir (encores que de vostre part il n’y auroit point de
                    mal,) de pur regret et douleur, et donner occasion que nous nous perdions et
                    précipitions tous de désespoir. J’escris d’autant plus lamentablement et
                    rondement que vostre Docteur ne me sceut ou volut dire ce qu’on feroit de moy
                    après ma venue, non pas asseurer ma vie; tout seulemeat auec vne contenance
                    séuère, en peu de paroles, restraignant les espaules, il se faisoit oyr que
                    Monseigneur le Landgraue vouloit faire vne fin de la fillette, et qu’il nous
                    rendroit nostre argent, monstrant au reste assés que i’estois en grand danger,
                    comme certes pour bien l’on ne rendroit le dit argent, pour le moins point sans
                    préallables prières, ce que nous a, maintenant que pensions estre vn peu à repos
                    et commencions quitter celle hydeuse et longue poeur, tellement estonnéz et
                    troublés, que sommes comme transiz et hors de nous, et auons grand besoing que
                    vostre Illustre grace, par vne bénigne response, nous face reuenir, laquelle
                    attendant Monseigneur, je prieray auec les miens (comme prions tousiours,)
                    déuotement le bon Dieu qu’il vous maintienne en sa sauue garde, vous gouuerne
                    par l’esprit de prudence, équité et force et vous enrichisse de toutes sortes de
                    bénédictions. </p>
                <closer rend="text-align:center">De <placeName><rs type="place" ref="../register/register-place.xml#koeln">Couloigne</rs>,</placeName><dateline rend="text-align:center">le <date when="1582-09-30">dernier
                            de Septembre 1582</date>. </dateline></closer>
                <closer>A Monseigneur Monseigneur <rs type="person" ref="../register/register-person.xml#nassau_johan">JEAN, Comte DE NASSAW</rs> CATZENELNBOGHN Dietzt,
                    Vianden Dillenburg.</closer>
                <closer rend="text-align:center"><salute rend="text-align:center">Dé vostre Illustre Seigneurie, très-humble
                    seruiteur et prisonnier, </salute><signed rend="text-align:center"><rs type="person" ref="../register/register-person.xml#rubens_jan">JEAN RUEBENS.</rs></signed></closer>
            </div>
        </body>
    </text>
</TEI>